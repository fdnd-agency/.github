# FDND Agency

FDND Agency is het leerbedrijf van de AD-opleiding Frontend Design & Development (FDND). Binnen de agency werken studenten aan projecten voor **echte opdrachtgevers**. Het doel is om binnen één semester **professionele en toonaangevende websites** te realiseren.

Studenten werken aan een eigen project en kunnen worden gekoppeld aan studenten uit verschillende opleidingen en disciplines, zoals:

- CMD
- FDND
- Hack Your Future
- AD Software Development
- AD Social Media Productions

Op deze manier doen studenten ervaring op met **multidisciplinair samenwerken** binnen een gesimuleerde agency-omgeving.

---
### Werkwijze

Binnen FDND Agency werken studenten volgens de **Scrum-methode**, zoals deze veel wordt toegepast in het werkveld. Er wordt gewerkt in **sprints van twee weken**.

Per project:
- wordt een eigen projectboard bijgehouden;
- schrijven studenten zelf user stories;
- zorgen teams ervoor dat het board actueel blijft.

### Scrum Master Light

Twee studenten vervullen de rol van **Scrum Master Light**. Zij krijgen ieder een set projecten toegewezen en zijn verantwoordelijk voor het bewaken van het Scrumproces. Dit houdt onder andere in dat zij controleren of:

- stand-ups plaatsvinden;
- refinements worden uitgevoerd;
- retrospectives worden gehouden.

Daarnaast signaleren zij belemmeringen binnen teams en helpen waar mogelijk bij het oplossen daarvan. De Scrum Masters Light hebben **geen contact met opdrachtgevers**.

---
### Dagelijkse stand-up

Elke ochtend vindt er een gezamenlijke stand-up plaats met alle teams. Tijdens deze stand-up beantwoorden studenten de volgende vragen:

1. Wat heb je gisteren gedaan?
2. Waar ga je vandaag aan werken?
3. Waar loop je tegenaan en heb je hulp bij nodig?

---
### Kwaliteit en code

Studenten ontwikkelen code volgens de **[kwaliteitsstandaarden van FDND Agency](https://docs.fdnd.nl/conventies.html)**.  
Alle pull requests worden gereviewd door docenten en co-teachers om de kwaliteit van de code te waarborgen.

---
### Planning en ritme

#### Dagindeling

- **Ochtend:** 9:30 – 12:00    
- **Lunch:** 12:00 – 13:00
- **Middag:** 13:00 – 17:00

#### Vaste momenten

- **Maandag:** Om 13:00 vindt een weekstart plaats waarin iedereen bespreekt waar zij die week aan werken, georganiseerd door scrummasters.
- **Dagelijks:** gezamenlijke stand-up in de ochtend, georganiseerd door de scrummasters.
- **Eerste woensdag van de sprint:** R&D-middag, voorbereid en georganiseerd door studenten.
- **Vrijdag:** code- en designreview, studenten bereiden voor wat ze willen laten reviewen.

#### Mentorprogramma

Agency deelnemers doen mee aan het mentorprogramma van FDND. Eén ochtend in de week mentoren de studenten de eerste jaars studenten. Ze draaien mee in het
programma en zorgen dat ze actief deelnemen door vragen te stellen, issues in te schieten, code reviews te doen etc. 

---
### Begeleiding

| Dagdeel          | Locatie  | Begeleider(s)               |
| ---------------- | -------- | --------------------------- |
| Maandagochtend   | Aquarium | Justus, Jordy               |
| Maandagmiddag    | Studio   | Justus, Dorien, Krijn, Cyd  |
| Dinsdag          | Remote   | –                           |
| Woensdagochtend  | Aquarium | ?                           |
| Woensdagmiddag   | Studio   | Justus, Joost, Koop, Dorien |
| Donderdagochtend | Aquarium | Suus, Jordy                 |
| Donderdagmiddag  | Studio   | ?                           |
| Vrijdagochtend   | Aquarium | Dorien, Jordy               |
| Vrijdagmiddag    | Studio   | Dorien, Justus, Joost, Suus |
